---
title: "E bine "
date: 2025-09-11
author: TRU
---
Acest om credea în următoarele:



https://youtu.be/DwqVsx0ClsU?feature=shared



Pentru toate aceste gînduri, el a fost pedepsit:



https://www.youtube.com/watch?v=6L47dzO4KgQ&rco=1



Această femeie crede sau nu în ceva. Nu avem cum s-o știm. Între timp, a fost pedepsită.



 https://youtu.be/t3ZWOjHV5wY?feature=shared

Acești copiii credeau, în Isus, fără program teologic, așa cum cred copiii la o slujbă într-o școală catolică. Pentru toate astea și pentru păcatele puse în seama lumii din care veneau au fost pedepsiți.  

În ordinea execuțiilor.

În primul caz e vorba de Charlie Kirk un tînăr american creștin de 31 de ani, cunoscut pentru pozițiile și discursurile lui publice de dreapta. 

În al doilea caz e vorba de o Iryna Zarutska, ucrainiană de 23 de ani, sosită în America în 2022, după invazia rusă. 

În al treilea caz, e vorba de copiii uciși în timpul slujbei de deschidere a anului școlar, lîngă Minneapolis.  

Cine i-a ucis?

Kirk a fost ucis de un trăgător aflat pe acoperișul unei clădiri apropiate în timpul unei întîlniri cu studenții de la Universitatea Utah. Trăgătorul a dispărut.

Zarutska a fost ucisă cu lovituri de cuțit de Decarlos Brown, rezident în Carolina de Nord, în vîrstă de 34 de ani. Decarlos Brown a fost arestat.

Copiii de lingă Minneapolis au fost uciși sau răniți de Robin M. Westman un american de 23 de ani. 

Toate aceste asasinate au avut loc în ultimele mai puțin de trei săptămîni.

Ce și cine se află în spatele celor ce au ucis?

Nebunia înlesnită sau oficial organizată.

Kirk a fost eliminat pentru că era, public și fără regrete, creștin, pro-Trump, pro-Israel, anti-căsătorii homosexuale și anti-islamic.

Zarutska a fost măcelărită pentru că s-a nimerit în metrou, în apropierea unui monstru criminal care avea dreptul oficial să împrăștie moartea. Asasinul, Decarlos Brown, fusese arestat de 14 ori pentru violență și eliberat de tot atîtea ori. Ultima oară clemența a venit de la Teresa Stokes, magistrat necalificat, fără studii de drept, promovat și instalat în funcție pe baza programelor DEI (Diversitate, Echitate, Incluziune) care bat meritul și calificările profesionale în America de astăzi. Stokes e și patroana unei asociații caritabile în folosul deținuților. Conflictul de interese și de bun simț nu a contat.

Copiii din Minneapolis au fost vînați prin fereasrtra clasei, de Robin M. Westamn, transexual declarat și fanatic al pseudo-ideologiei LGBT, impusă și dominantă în mediile progresiste americane.

E bine să știm cum stau lucrurile în America și în acea parte a minții omenești care a creeat și susține o religie dementă, anti-umană și atotputernică, de la un cap la altul al lumii occidentale.

E bine să ne ferim de binele acestei religii, aflată, pe față sau ascunsă între eufemisme, la cîrma lumii și propagată de liderii politici, intelectuali și morali ai lumii occidentale. E bine, e chiar obligatoriu pentru noi și copiii noștri, să știm cine ne conduce viețile și cine ne învață ce e binele și ce e răul.

Boala care trăiește în și prin acești oameni amenință lumea pe care am construit-o în mii de ani de civilizație creștină și umanistă. Cine îndrăznește să spună asta e amenințat, exclus, demascat, redus la tăcere, arestat sau, ca în cazul lui Kirk, ucis. Așa arată lumea în care trăim sau, mai curînd, supraviețuim cu gura închisă.

Nu mai e mult. Nihilismul și întunericul strălucitor al noii religii vor pune capăt lumii normale și umane. Pe locul ei, a început să se așeze o crimă sistematică, un tăvălug odios care îngroapă tot ce ne deosebește de bestii și ne ține în afara neantului.

Pe măsură ce întunericul coboară, e important, salvator și esențial să știm cum stau lucrurile. S-o știm de fiecare dată cînd marii preoți ai acestui cult mortuar ne vorbesc despre bine, dreptate, justiție și progres.

În fiecare clipă, oricare ar fi minunile promise și programele pe care sîntem chemați să le plătim, trebuie să ținem minte: acești oameni mint. Oricare le-ar fi vorbele, comisiile și devizele, acești oameni au o singură direcție, un singur țel și un singur paradis: infernul.
